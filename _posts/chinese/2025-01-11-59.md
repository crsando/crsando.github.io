---
layout: post
title: 经典赏析：《游庐山记》
tags: education
category: chinese
---

> 要问描写庐山景色哪家强，小玲老师以为，第一当属清代文学家恽敬也！

> 这位才子，在游记散文**《游庐山记》**中尽情挥洒了自己的才华，把庐山的云海幻景，描写得令人无法忘怀。

> 今天特辑录两段，希望初二初三的考生们好好看看。请特别反复玩味其中的划线语句。

![](https://crsando.github.io/images/2025-01-11/export_robrjd.png)

---

辛巳，由三峡涧陟欢喜亭。亭废，道险甚。求李氏山房遗址不可得。登含鄱岭，大风啸于岭背，由隧来风，上攀太乙峰。东南望南昌城，迤北望彭泽，皆隔湖，湖光湛湛然。<u>**顷之，地如卷席渐隐；复顷之，至湖之中；复顷之，至湖壖；而山足皆隐矣。始知云之障，自远至也。于是四山皆蓬蓬然，而大云千万成阵，起山后，相驰逐布空中，势且雨。**</u>遂不至五老峰，而下窥玉渊潭，憩栖贤寺。回望五老峰，乃夕日穿漏，势相倚负。返宿于文会堂。


乙酉，晓望瀑布倍未雨时。出山五里所，至神林浦，望瀑布益明。山沈沈苍酽一色，岩谷如削平。<u>**顷之，香炉峰下，白云一缕起，遂团团相衔出；复顷之，遍山皆团团然；复顷之，则相与为一。山之腰皆弇之，其上下仍苍酽一色，生平所未睹也。**</u>
